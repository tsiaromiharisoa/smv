
<!DOCTYPE html>
<html lang="mg">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>KABARY MALAGASY</title>
    <link rel="stylesheet" href="styles.css">
</head>
<body>
    <div class="container">
        <header>
            <h1>KABARY MALAGASY</h1>
            <button id="themeToggle">üåô</button>
        </header>
        <nav>
            <ul>
                <li><a href="#torotakila" class="special-button">TOROTAKILA</a></li>
                <li><a href="#tena-kabary">NY TENA KABARY</a></li>
                <li><a href="#fanambadiana">AM-PANAMBADIANA</a></li>
                <li><a href="#fandevenana">AM-PANDEVENANA</a></li>
                <li><a href="#famadihana">AM-PAMADIHANA</a></li>
                <li><a href="#famangiana">FAMANGIANA</a></li>
                <li><a href="#dontany">DONTANY SY KAPOTANDROKA</a></li>
            </ul>
        </nav>
        <main>
            <section id="torotakila" class="content-section">
                <h2>TOROTAKILA</h2>
                <div class="content">
                    <h3>I. Alasarona</h3>
                    <div class="alasarona-content">
                        <p>..hoy ny razana: Ny havozo hanitry ny ala, ny rambiazina hanitry ny tanety, ny voasary hanitry ny sahy, fa ny kabary kosa hoy izahay hanitry ny fotoam-pivoriana.</p>
                        
                        <p>Ny vilany mitongilana adidin'ny toko, ny basy tsy mipoaka adidin'ny vanja, ny omby mahia adidin'ny fahitra, ny akoh√≥ tsy maneno adidin'ny fisoko, ary ny kabary raha maty maso adidin'ny Malagasy tompony.</p>
                        
                        <p>Ny kabary nefa tsy toy ny vorodamba, hatriatra atsy, hatriatra aroa, fa mandeha an-drindrany toy ny rafitra ary mandry antsipiriany tahaka ny didy savony no sady tsy bambaray tahaka an'i Betsimitatatra fa singatsinganin'ny hain-teny aman'ohabolana; ny kabary tsy ravahan'ny reny vato nilaozan-tsahondra, tanety nilaozan'avoko, farihy nilaozan-tsiriry, dobo nilaozan-tsikovoka, ary ala nilaozan-tanety, ka nialan'ny soa sy ny tsara ka nefa na soa aza ny kabary; raha tsy hay tsinona tsy misy antony, fa toy ny fary fiahin'ny banga, tahaka ny penina anoratan'ny tsy nianatra. Koa aza atao hoe: inona iny na tsy hay any aza, fa ny teny sy fiteny no iray amin'ny maha firenena ny firenena; ary ny kabary no iray amin'izay maha Malagasy ny Malagasy.</p>
                        
                        <p>Ny Malagasy sy ny fahaizany mikabary aza dia mbola azo antsoina voahangy mitohom-bolamena, lopotra migalom-boalafotsy, soioholo sy firaka, raharaha sy vy, tatanina sy voahirana ary rano sy vary.</p>
                        
                        <p>Fatratra ery izy izany! Mba hahazoanao manandrana azy dia ity misy toro-lalana isotra, atolotra anao amin'ny alalan'ity boky kely ity "NY TENA KABARY" ity.</p>
                        
                        <p class="author">RAKOTOJAONA</p>
                        
                        <h4>KABARY AM-PANAMBADIANA</h4>
                        
                        <p>Tonga ny andro sy ny ora izay hifamotoanan'ny fianakaviana roa tonta. Miangona na mitandahatra eo akaikin'ny trano hangatahana an-dRazazavavy Razazalahy sy ny fianakaviana manotrona azy. Olon-dehibe iray no mampandroso ary dia misahirana fatratra tokoa ireo vantanina manome toerana ireto vahiny hajaina.</p>
                        
                        <p>Maro ny fianakaviana efa miezaka hiala amin'ny "fotoan-gasy" hany ka saika marim-potoana avokoa izy rehetra.</p>
                        
                        <p>Rehefa samy mahazo toerana dia mitsangana ny mpikabarin-dRazazalahy ka manao hoe:</p>
                        
                        <div class="dialogue">
                            <p><strong>Mpanataka:</strong> Azafady tompoko fa izao isika izao no mby amin'ny hoe: vato ambany riana: tsy mikorontana fa mifanamboatra toerana; ary satria efa milamindamina isika izao, koa noho ny fotoana tsy azo hazonina, noho isika zarain'ny tokantrano nefa ny dinika misimisy ihany, dia manontany izahay fa aleo manontanitany foana hihomehezana toy izay manaoanao foana hotezerana: mahazo mandroso ve sa mbola misy andrasana?</p>
                            
                            <p>Taloha ny fanontaniana dia hoe: Vory ve ny mpianakavy sa mbola misy andrasana</p>
                            
                            <p>Tsy mbola vory izahay mianakavy; raha izao no atao hoe izahay mianakavy dia mpianakavy lany taranaka, tsy manan-taminga, rano ritra. Raha izahay mianakavy no vory, kianja no sahaza anay.</p>
                            
                            <p>Ho valin'ny fanontaniana voalohany ary dia mamaly ny mpamoaka hoe:</p>
                            
                            <p><strong>Mpamoaka:</strong> Ny omby indray mandry tsy indray mifoha, tongo-balo tsy miara-mamindra, taniny raofina tsy ary ho an-karona; kanefa na izany aza efa eto ny angady mahatapaka ahitra, eto ny antsy mahaoro-bilona, eto ny</p>
                        </div>

                        <p>Andrianjahonoonin'ny fianakaviana: atrehi-mahefa, lambohoa-mahavita. Ary na mbola misy azan y tratra aoriana fa fotoam-bita tsy mahaleo ny sampona, ataontsika matson-dRainimazava ka izay tonga dia manao, kabarin-dRainisalama ka ny sisa manaraka ihany.</p>

                        <p>Alohan'ny handrosoana nefa dia aoka hanomboka amin'ny fanompoam-pivavahana isika</p>

                        <h4>FIALAN-TSINY</h4>

                        <h5>Ohatra voalohany</h5>

                        <div class="dialogue">
                            <p><strong>Mpangataka:</strong></p>
                            <p>Tompokolahy sy Tompokovavy, ny lakanjejo no mandeha tsy voizina, ny tehina no kely mialoha ny Andriana, fa izaho kosa tsy mandeha tsy hirahina tahaka ny amboa hiantsena, fa matoa mitsangana sy hiteny kely indraim-bava eto aho, dia nisy mpaniraka, nisy mpanendry: izay tsy iza fa andriamatoa Ra......; efa nomen'izy ireo harindrako ny teny ka dia harindrako, efa nomeny ambarako ka dia ambarako. Tsy kabary izy ity fa dinidinika, tsy kabary fa resadresaka satria raha kabary dia eny an-kalamanajana no natao, fa dinidinika ka eto ambany tafon-trano ihany.</p>

                            <p>Mangovitra anefa ny vavako, mangitakitaka ny tenako, mipararetra ny lohaliko, ary miia vahotra ny lelako, nahoana moa? Miteny lango eto imason'ny vary mantsy aho ka sanganehana, mitafy lamba eto imason'ny tompony ka saikatra sy menatra. Fa ny tompon'ny teny tokony hambara dia ireo Ray aman-dRen√Ω fotosy volo amin'ny tany, efa nihetezana ka lava volo, nitoto nahafotsy, nahandro nahamasaka. Ny tompon'ny teny tokony hambara eto dia ireo zokibe toa ray, voarabe endriky ny saha, vato nasondrotry ny tany. Mbola sakodiavatra sy menatra ihany aho raha mahatsikaritra fa ato koa ireo zandry mahaleo mahalasa izay tahaky ny saonjomihaotra ny akondro, kol√≥kolo dimbin'ny vary tahaka ny sakely mihoajoro: miondrika ambany dia ambany koa aho, raha mahita ireo Andriambavilanitra tabiha sy rehareha ny tokantran√¥, mipetraka endriky ny trano, mandeha ravaky ny lalana satria kibo nitoerana ireo, tatamo endriky ny farihy, voninkazo ravaky ny zaridaina ary firavaka haingon'ny vozona, ary mbola ato koa ireo olona mitovy amin'ny tena tsy azo hialoavana raha mandeha, maranitra sy kinga amin'ny fitenenana ka tsy azo anaoavana teny tsy voahevitra, koa raha andahatra izao teny indraim-bava izao eto anatrehan'ireo rehetra voatonontonona teo ireo aho dia miala tsiny miala fondro ary miala salohy fito.</p>

                            <p>Tsy hadalan'ny akohovavy no hiala faditr'ahitra raha anatody, tsy diso ny varatra mandefa tselatra alohan'ny hiriatan√Ω, ny akoholahy koa aza raha hiady dia mandefa ny feo mangany, kanefa alohan'izany dia manala kopakopaka, noho izany tsy maintsy miala tsiny aho alohan'ny hitenenako fa ny tsiny mantsy maiva-mavesatra, tsy zakan'ny teo aloha ka ombako tsy mahazaka koa. Ny tsiny mantsy tahaka ny rivotra an-kadilalana raha mipaoka mahangoly, tahaka ny hady lalina, hitataovana mahafanina, hianjerana mahafaty, ny tsiny mantsy tahaka ny oram-panala mby an-koditra vao mahangoly, ny tsiny mantsy an-tsaha mahakely vody saonjo, mahafoy tera-bary, mahakamboty mangahazo, an-tan√†na mampiteraka adilahy amin'ny mponina ka tonga mahaleo monina, eny an-tsena miteraka faty antoka amin'ny varotra, an-trano mahafaty tanora, mahafolaka an-dantony ary mahakizo fara.</p>

                            <p>Koa aiza no hariana ny tsiny? Araka ny fandinihako izaho samy irery Tompoko dia heloka faran'izay ratsy ny tsiny, koa tsy tsara ny hanariana azy any mianantsimo na miankandrefana na miantsinanana, satria raha hariana any dia ho feno tsiny daholo ny vahoakan'Andrianampoinimerina any rehetra any; raha alefa ka ariana any anaty ranomasina indray ny tsiny, dia rakotry ny tsiny ny hazan-dranomasina izay hanina matsiro fihinan'ny olona.</p>

                            <p>Tsy mba ekeko koa ny hanariana ny tsiny ho amin'ny olona tsy mahavita adidy satria olon'Andriamanitra ireny ka mbola mety hahazo famelana.</p>
                        </div>

                        <p>Ka atao ahoana ary ny tsiny? Aiza no hanariana azy?</p>

                        <p>Araka ny voalazako teo, dia heloka faran'izay ratsy ny tsiny ka ataoko fa tsy mety ny hanariana azy eto ambonin'ny tany, ka ny mety dia rohizana rojovy ny tsiny ka havarina any amin'ny afobe ary hiambozonan'i Losifera sy ny namany, ka tsy ho tafaverina eto ambonin'ny tany intsony mandrakizay mandrakizay.</p>

                        <p>Raha vita izany tompoko, ny arahaba sy ny hasina dia tahaka ny masoandro mipoaka avy ao antsinana, ka ny avo ihany no tratrany aloha. Koa tolorana arahaba voalohany indrindra ny filohan'ny Nosy izay kintana mamirapiratra ravaky ny lanitra, volana fenomananafala aizin'ny tany, arahabaina toy ny masoandroizy, ka hanafana sy hanafana sy hanafanana sy hanaloka eto Madagasikara ahita sy ahatana ny rariny anie izy mba hiadanan'ny ambanilanitra, ho mizana be tsy miangatra, ka ahay handanja ny diso sy ny marina mba hampitovy torosy sy ny vahoaka feheziny, fa tsy hisy tombo sy hala eo amin'ny fitondrana.</p>

                        <p>Arababaina koa ireo minisitira soroka miara-milanja amin'ny Filohan'ny Nosy vovonana iadian'ny lahany ireo, varivariny handrin'ny tafo, aryfela-tanana manainga ny rantsana, arahabaina eto koa ireo manamboninahitra isantsokajiny,izay tandroky ny fanjakana. Arabaina eto koa ireo foloalindahy izay nanao manda-tehezana teo amin'ny fiarovam-tanindrazana, fa kitro hifaharana ireo, ala ikirizana, satria nanao sakafo ambany foitra sy nanao ny ainy tsy ho zavatra ireo, teo amin'ity Tanindrazana mamimintsika ity. Ary farina, arahabaina eto ny valala tsy mandady harona manerana ny nosy, dia ny vahoaka Malagasy tsy vaky volo izany fa indrindra ireo izay manatrika eto.</p>

                        <p>Arababaina ireo Ray aman-dR√©ny, ireo zandry mahaleo mahaiasa, ireo olona mitovy saranga amin'ny tena. Eny! Ho soavin'Andriamanitra anie hianareo, ho mamy tian'ny vola, hangidy lavitry ny aretina, vokatra hanina ambolena, haroroka zaza tezaina tsy hodiso ny sambatra, tsy hilaozan'ny mananjara.</p>

                        <p>Raha afaka ny tsiny fanalan'ny vava, dia indro fa hanambara ny dinidinika aho, ary ilaza resadresaka.</p>

                        <p>Tonga eto izahay Tompoko mitondra an'Andriamatoa Rasamy zanaki Ra... avy ao A... hangataka fara sy dimby ho tezaina sy hitaiza, handrana amorom-patana rahatrizayhokolokoliona sy hanolokolo. Dia Ramatokely Berthe ho vadin'Andriamatoa Rasamy, izany no antondianay Tompoko.</p>

                        <h5>Ohatra faharoa</h5>

                        <div class="dialogue">
                            <p><strong>Mpangataka:</strong></p>
                            <p>Milaza miara-mahita aho raha manambara etoana fa hanorim-panambadiana no ivoriantsika eto anio. Mitsangana eto aho ary ny fijoroko dia mety mah te hanontany hoe: Fa rizareo ireo angaha tendrombohitra tsy manam-bato sa kijana nilaozan'ombalahy no dia tanora fanahy ity mitsangana?</p>

                            <p>Tsy izany anefa fa izy mianakavy ireto hadivory tsy ilaozan'ambiaty, kisolosola matevina ampanga, tanety tsy orin'avoko, vato varahan-tsahondra, farihy ivelaran-tatamo, fianakaviana tsy lany olomanga, zanak'omby tsy ampianarin-domano raha kabary no halahatra, saingy noho ny amin'ny hoe: tsy mety raha sady mifofotra no mively vy, tsy mety sady miantso no manona dia tsy tsara raha sady tompon-janaka no hikabary.</p>

                            <p>Kabary moa no efa mahavery anarana azy ity, kanefa raha ny marina dia tsy kabary velively fa dinidinika ambany tafon-trano.</p>

                            <p>Raha kabary tokoa mantsy no hatao dia hipetraka aho fa tsy hahasehaka sao dia sendra ny hoe: ianao varatra mirefotra izaho vatol√°mpy ampy handihizana; ianao valala mikitro-piavy, izaho lohasaha ampy handriany; ianao havandra miraraka, izaho izaho tompon-tanety ampy hielezany, ianao trondro mahay antsitrika, izaho tandroho tsara ladina; ianao onja vaventy, izaho lakana tsara fivoy; ianao zanaky ny efa mangotraka, izaho zanaky ny efa mandevy ka tsy misy tahotra izay mangorovitsika;tsy ho sahiko izany andrao aho volon-katsaka misetra tadio: misetra ny tsy eran'ny aifa, basy mihaika: varatra, jiro tongo-takotra mitsilo masoandro: ny resy tsy leoko ihany fa ny henatra olona no tsy ho zakako.</p>

                            <p>Tsy kabary ary no hatao fa resadresaka tsotra, tapatapaka ahitra, toritory ravina.</p>

                            <p>Raha sanatria anefa hazoninareo ho mpikabary ihany aho, hataoko ahoana moa fa mpantsaka rano mahay mikabary aho: mahay ihany fa ambanin'ny siny, tretrok'akoholahy: mena fa ambanin'ny mena, fantsin'akoholahy: maranitra fa hampaladia. Enga anie ny resaka anio tsy adin'akolahy vorombato: ny mahery tsy hobiana, ny resy tsy akoraina; hatao tolona amin-tsakaiza tiana: aleo lavony toy izay mahalavo azy.</p>

                            <p>Koa mitsangana eto aho, tsy ditrako na haitraitrako fa noho ny entana natao tsara fehy sy ny teny natao lany era, nomen-dry tompokolahy halahatro ka alahatro, foin-dry tompokovavy harindrako ka arindrako; teny nomena ka mahasolanga fa raha tsy nomena dia mahajoko. Ny teny mantsy tsy mba rombahina, ny teny tsy ifanosehana fa mandrobaka ny tsy an'ny tena, mitafy lamba imason'ny tompony, miteny laingo imason'ny vary, mialoha andriana tahaka ny tehina, mialoha masoandro toy ny kintana ka mahakely vody saonjo, mahafohy tera-bary, mahabotry terak'omby, mahalety herotrerony, mahafolaka an-dantony, maha kizo fara. Koa na dia foy ho ahy aza ny hiteny ary nomena ahy ny andahatra etoana dia iaraha-mahita tahaka ny tafika andrefan-tanana fa mpiandry omby volavita aho: tsy tompony fa mpamerin-doha.</p>

                            <p>Miala tsiny aho fa ny ombalahy raha hitrena miala saron-tandroka, ny akoholahy raha haneno miala kopakopaka, ny reny akoho raha hanatody miala faditra ahitra, izaho kosa hiloa-bava ka manao azafady.</p>

                            <p>Ny miteny tsy afa-tsiny mantsy, tahaka ilay naka rivotra tany Imamo: rivotra no notadiavina, atodintazo no neti-nody, tahaka ilay banga nifiaka fary: ny natao hampamandomando ny tenda no nampitsovaka ny akanjo-nify, tahaka an-dRafotsibe nihinan-kitoza: tsiro no notadiavina ka ivy no niraraka.</p>

                            <p>Ny tendombohitra fandrian'ny zavona, ny lohasahy fandrian'ny moka, ny sakeli-drano fonenan'ny voay fa ny miteny fandrian'ny tsiny, fa tahaka ny mamoaka omby arivo sy miandry omby zato ka tsy ilaozan'izay hivily, tsy ilaozan'izay hania, tory hisatr'Imamo: tsy ilaozan'izay hanjilatra, atody akotrika: tsy ilaozan'izay handamoaka, tany raofina: tsy ary ho ao an-karona, ny didiana tsy ary mitovy, ny kapaina tsy ho ary somaka, tan√†na maro tsy ialaozan'ota, kabary tsy ilaozan-diso, mihinampary aza misy latsaka; raha misy tsy mety izay alahatro eto, tsy icala adala am-boditenona akory ianareo: tsy hitohy tapaka tsy hanala kambana; toko tapaka, vilany mitongilana ka izay tsy mety arenina.</p>

                            <p>Miala tsiny aho, tsy noho ny tsy fahaizako miteny ihany fa noho ireo ray aman-dreny: ny fotsy volo amin'ny tany ela nihetezana ka lava volo, nitoto nahafotsy, nahandro nahamasaka, nahaloaka antsakany, nahaloaka andavany, vato nasondrotry ny tany, zavona naingain'ny rano, sanga naingain'ny vola, kiady sy voninahitra no sady tandrify sy tompon'ny teny;</p>

                            <p>Eto ny zokibe toa ray, tabiha sy rehareha, loharano tsy dikain'ny zinga, zoky tsy songonan-toerana, tsy ialohava-mandeha, tsy salovanina miteny, ny andimby anaran-dray aoriana;</p>

                            <p>Eto ny olo-mitovy saranga amin'ny tena, ombalahy be tandroka tsy mifidy tany hiadiana, angady tsara ofana tsy mifidy tany hotrandrahina;</p>

                            <p>Eto ny zandry mahaleo mahalasa rehetra, sakely mihoa-joro, saonjo mihoatra akondro;</p>

                            <p>Eto ny zaza madinika, kolokolo dimbin'ny vary, solofo dimbin'ny ala, vorom-panova hena, taninkesan'ny firenena;</p>

                            <p>Ary eto ny andriambavilanitra, atao ampara filazana nefa ny faratampon-boninahitra, tsipelamanga ravaky ny tanety, sanondrika ravaky ny vato, rado ravaky ny vozana, tatamo endriky ny farihy, landy ravaky ny ampela, kibo nitoerana, kitapo nifonosana, saronankarena niraketana, loharanom-pirenena sy loharanlon'olombelona, mandeha haingon'ny lalana, mitoetra ravaky ny trano.</p>

                            <p>Hiteny alohan'izany rehetra izany ka miala tsiny fa akanga mandalo vorombola ka miotra-tsanga fa ambaniny olona; tsy tsiny aho fa zanany, tsy zokiny fa zandriny, angady no filanjako, sobika ny fivimbikiko, Irakirakira no anjarako, tsy Nitaolo fa zanak'antitra, tsy olona ela fa nahatadidy.</p>

                            <p>Alaiko ny tsiny fa tahaka ny timberinteny ka aza manody izay alonjy: ny atsimo mivadika ho avaratra, ny avaratra mivadika ho atsimo; ny masoandro mipoasa ohatra ny masoandro milentika; koa ny olona mihoha fa hiasa izy nibonoka hatory; nony taitra avy eo indray, ireny ka mamaky takotakotra; mandeha tsy mahavoa-dalana, mitoetra tsy mahavita inona; miasa ho an-tena nmitonantonana, miasa ho an'olona mitahontonona; mitadidy tombiny ka atombinina, mila sitraniny ka asitriny, izay rehetra tsy mety avokoa.</p>

                            <p>Alaiko ary ny tsiny fa fandrondahy an'asa ka aza ahifika iny no mahatsara azy; avarina any Ikopa, hipaka any Betsiboka, hohobobondo any Farahantsana, hilevina any am-paran'ny lalina ka tsy hiboka ho loharano mafana, tsy hirongatra ho horohoron-tany, tsy hitroatra ho volokano fa ho levona tanteraka; dia tsy hisy intsony ahy hialohy amin'ao-riaka hoe: raha miverina ririnina hikarainkon'ny fanala, raha miverina lohatanaona hakianan'ny hainandro, raha miverina fahavaratra hopaon'ny riaka, raha miverina fararano hofirain'ny antsy.</p>

                            <p>Kanefa teny ihany izany ka teny ary resaka ihany ka resaka; raha ho hariva andro hamira vava ny tsiny eto isika kanefa atao tsy metimety be ihany, tsy mandeha amin'ny marina sy ny hitsiny, ho sombira miharatra isika ka tsara hatehana, boka mievina ka afa-drofy anio fa mivindina indray rahampitso; atao ihany ho antony. Mahaiza ary mitondra tena: aza miriringiry tahaka ny lohalika no vasoka; mandefera tahaka ny feferana ho mandina, nify sy molotra ka izay miantraika ihany no afaka aloha; azan y lohasahy mangina no jerena fa Andriamanitra ao an-tampon'ny loha. Izay no tsy ananan-tsiny.</p>

                            <p>Rehefa vita ny fialan-tsiny dia miditra amin'ny fiarahabana tahaka ilay ohatra voalohany</p>

                            <p><strong>Mpamoaka: (mitsangana)</strong></p>

                            <p>Tompokolahy sy tompokovavy: Azafady indrindra fa toa hitsangana tsy fidina aho hamaly izany kabary izany. Tsy tokony hitsangana eto akory anefa aho, fa mbola ao ireo Ray aman-dreny lolohavina an-tampon'ny loha izay tena tompon'ny teny, ao ireo zokibe toa ray izay trafo nasondrotry ny nofo, fela-tanana manainga ny rantsana; ao ireo olona mitovy saranga amin'ny tena.</p>

                            <p>Ireny rehetra ireny no tonga amin'ny ohabolana hoe: izay manan-joky, hono, afak'olan-teny, izay manan-jandry kosa afa-kolan'entana, koa miala tsiny aho fa tsy mendrika ny hitsangana eto anoloanareo rehetra ireto. Raha afaka ny tsiny fanalan'ny vava : dia hiroso kosa aho hamaly ny tenin'Atoa teo. Raha amin'ny fialan-tsiny aloha dia marina fa tsy tokony hanaao indrindra fa ny fananaranao dia izay lasa amin'ny toerana an-tonon'azy mihitsy hany ka tsy mba nanahatsia betsaka intsony aho satria Ataoko fa tsy hisy tsiny manelingelina antsika manakavy intsony eto.</p>

                            <p>Fa saingy izato olona angatahinareo no mahagaga anay</p>
                        </div>
                    </div>
                    <h3>II. Kabary am-panambadiana</h3>
                    <ul>
                        <li>Fialan-tsiny
                            <ul>
                                <li>Ohatra voalohany</li>
                                <li>Ohatra faharoa</li>
                            </ul>
                        </li>
                        <li>Fiarahabana</li>
                        <li>Ranjan-kabary</li>
                    </ul>
                    <h3>III. Dontany sy kapotandroka</h3>
                    <h3>IV. Fanaladiana (famangiana mananjo)</h3>
                    <h3>V. Kabary am-pandevenana</h3>
                    <h3>VI. Lahateny fanao amin'ny fanasana</h3>
                    <h3>VII. Lahateny fanao amin'ny jobily</h3>
                </div>
            </section>
        </main>
    </div>
    <script src="script.js"></script>
</body>
</html>
